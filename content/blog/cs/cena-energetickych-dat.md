---
layout: post
published: true
title: Cena energetických dat
author: enectiva
kw: "property manažer, facility manažer, energetická data, odečty měřidel, automatický odečet"
date: 2014-07-08
cs: blog
slug: cs
schema: blog
---

Pokud patříte mezi property manažery, facility manažery, správce či majitele nemovitostí jistě se setkáváte s problémem efektivního sběru energetických dat ze spravovaných budov. K většinové metodě stále patří fyzický odečet pověřenou osobou. Nicméně tento způsob vykazuje známky jisté nespolehlivosti, časové i finanční náročnosti, která roste úměrně s velikostí spravovaného portfolia.

Řešení na tento problém je spousta. Enectiva je jedno z nich, nicméně každý, kdo chce využívat energetická data musí nejdříve akceptovat fakt, že ani automatický sběr dat není zdarma. Vždy dojde k zatížení rozpočtu ať již na pořízení vhodného softwaru nebo měřidel s datovými výstupy. Ve valné většině na pořízení obého.

Na aktuálním trhu se krystalizují dva druhy firem nebo chcete-li zákazníků. Na ty, které si význam energetických dat uvědomují a na ty, které si ho teprve uvědomí. Zní to tak, že zákazník dříve nebo později přistoupí na hru s automatickými a podrobnými odečty spotřeb. Jen za poslední měsíc jsem ale slyšel tři příběhy, které mohly mít šťastnější konec v případě, že by byl zaveden důslednější energetický monitoring. Jednalo se o úniky plynu netěsností za 1,2 mil Kč, únik vody za 20 000 Kč způsobený vadným pojišťovacím ventilem v kotelně a plýtváním v hodnotě 200 000 Kč na chlazení způsobené nekompetentním přenastavením technologie.

Všechny tyto subjekty se nyní již dívají na cenu energetických dat úplně jinou perspektivou, než ty, které tyto zkušenosti zatím nemají.