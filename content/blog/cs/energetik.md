---
layout: post
published: true
title: "Energetik - ohrožený druh?"
author: enectiva
kw: "energetik, smart metering, energetický monitoring"
date: 2014-11-15
cs: blog
schema: blog
slug: cs
---

Vidíme to všude. Tlak na nízké náklady se zvyšuje v každém odvětví a tím i tlak na "vyhubení" některých profesí. Když jdeme nakupovat, tak nás již nepřekvapí samoobslužné pokladny. Případně ani vůbec nepotřebujeme kamenný obchod, jelikož nakupujeme už i potraviny on-line. Prodavači se stávají ohroženým druhem. Stejně jako v minulosti jím byl třeba ponocný (hlídání ulic v noci), sítař (vyráběl síta), písař (psal dokumenty a knihy), pecivál (opravoval a stavěl pece či kamna) a mnoho dalších. Jak je tomu v případě energetiků? Stává se i nyní v době nastupujícího smart meteringu **energetik ohroženým druhem**?

Nástup zmíněného smart meteringu znásobí množství energetických dat, která budeme **zpracovávat, analyzovat, reportovat**. Doposud tyto činnosti zastával ve většině organizací podnikový energetik, jehož pracovní pozici definuje encyklopedie profesí takto: "Energetik má na starosti zásobování různých objektů potřebnými dodávkami energie – elektřinou, plynem, vodou a párou. Během své práce sleduje a dbá na hospodárné využívání energie v objektech, kontroluje, aby byla dodávka energií kvalitní. Prohlíží jednotlivá energetická zařízení, plánuje, řídí nebo zajišťuje jejich údržbu. Pravidelně sleduje náklady na jednotlivé energie a vytváří případná opatření, která by vedla ke snížení spotřeby energie. Provádí pravidelný **energetický monitoring**". Pokud se na tuto definici podíváte pod rozlišením současných dostupných technologií, tak podnikový energetik ohroženým druhem skutečně je. Téměř všechny tyto činnosti lze v dnešní době plně automatizovat, bez nutnosti zásahu člověka a ty činnosti, které zůstavají (převážně exekutivního a kontrolního charakteru) přechází pod finanční oddělení či vyšší management firem nebo jsou outsourcovány. Paradoxně zvyšující se cena energií, má za důsledek větší tlak na úspory energií a tím pádem i větší tlak na delegování různých částí energetického managementu z energetika specialisty na ostatní zaměstnance či managery, tak aby se napříč organizacemi zvyšovalo povědomí o hospodárnosti využití energií. Jak ostatním činnosti související s energetikou přibývají, tak podnikovým energetikům na zodpovědnosti ubývá nebo je alespoň rozmělňována.

Ano. Podnikový energetik, tak jak ho známe nyní není sice druhem vyhynulým, ale ohroženým druhem je.
