---
layout: post
published: true
title: Internet věcí ve světě Smart Cities
author: enectiva
kw: 'smart city,internet věcí,IoT,internet of things'
date: 2017-02-19
cs: blog
slug: cs
schema: blog
---

Připravili jsme pro vás soupis těch nejzajímavějších řešení, u kterých lze v rámci měst uplatnit technologie ze světa internetu věcí.

<img src="/img/blog/enectiva_iot_smart_city.jpg" alt="IoT a Smart City" class="center">

## Nejzajímavější řešení pro města a obce využívající IoT/Smart City technologie:

- **Smart Parkování** - monitoring parkovacích míst a jejich dostupnosti v rámci města. Aplikace propojená s navigací najde řidiči nejbližší volné místo. Město může sledovat vytíženost jednotlivých ploch.

- **Sledování chování a stavu staveb** - monitoring vibrací a stavu materiálů u budov, mostů či historických památek. Městu usnadní plánování rekonstrukcí a umožní předcházet važnějšímu poškození staveb.

- **Monitoring hlukové zátěže** - monitoring aktuálního stavu hluku a tvorba hlukových map v rámci města, které jsou přístupné všem obyvatelům v reálném čase.

- **Smart Metering** - Energetický management a monitoring spotřeb všech typů energií a vody. Systémy dokáží automaticky detekovat plýtvání a tím šetřit obecní či městské finance.

- **Smart doprava** - monitoring úrovně dopravy, hustoty provozu, dopravních zácp, havárií a s tím související automatizace řízení dopravy včetně sdílení informací s aplikacemi pro řidiče.

- **Kvalita vnitřního prostředí** - monitoring kvality vnitřního prostředí v budovách města, školách, školkách, sportovištích. Monitoring teploty, přetápění, CO2, organických částic.

- **Smart osvětlení** - inteligentní a adaptivní řízení pouličního osvětlení s ohledem na maximalizaci úspor, komfort i bezpečnost obyvatel.

- **Management odpadů** - detekce úrovně vytížení odkladišť odpadů, popelnic, košů a optimalizace jeho sběru. Pro popelnice se jezdí jen když je třeba a tím je možné zkracovat čas a snižovat náklady, jež jsou potřeba na svoz komunálního odpadu.

- **Smart silnice** - inteligentní snímání stavu vozovek, detekce náledí, kluzkosti, teploty. Sdílení informací s údržbou i aplikacemi řidičů, kteří mohou být automaticky informování o možném nebezpečí.

- **Monitoring ovzduší a přízemního ozonu** - monitoring emisí CO2, oxidů dusíku, toxických plynů, kvality ovzduší ve městě včetně přízemního ozonu. On-line sdílení těchto informací se všemi obyvateli.

- **Monitoring stavu vod** - monitoring kvality pitné vody, kvality vody v řekách a jejich možného chemického znečištění. Včasná identifikace možného rizika a informování příšlušných úřadů. Sledování průběžné výšky vodních hladin v tocích, reservoarech, nádržích, predikce povodní.

- **Monitoring průsaků a ztráty vody** - snímaní kolísání tlaku a průsaků ve vodovodním řadu. Včasná identifikace závad a možných havárií.

- **Monitoring elektromagnetického pole** - monitoring úrovně elektromagnetického záření vyzařující wifi a radiové sítě.

- **Monitoring zdravotního stavu, případně pádů** - do oblasti e-health patří aplikace na monitorování životních funkcí starých nebo nemohoucích spoluobčanů, kteří potřebují včasnou pomoc v případě nutnosti.

Jaké řešení plánuje Vaše město? Pro konzultace neváhejte využít bezplatných konzultací od týmu Enerfis.



