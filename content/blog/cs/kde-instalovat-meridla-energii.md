---
layout: post
author: enectiva
keywords: podružné měření
published: true
title: Kde je vhodné instalovat měřidla energií
date: 2015-12-28
cs: blog
slug: cs
schema: blog
---


V poslední době se množí dotazy našich zákazníků na téma, kam instalovat měřidla, případně detailnější podružné měření. Chtějí, aby následné měření energií dávalo smysl a mělo ekonomický přínos.

K instalací měření případně podružného měření můžete přistoupit z několika směrů. Každý z nich má své výhody i nevýhody a nelze jednoznačně určit, který z nich je nejlepší. Přístup se bude vždy drobně odlišovat od účelu a místa svého nasazení, stejně tak od aktuální situace na dané lokalitě a vašich aktuálních potřebách.

**Měření dle velikosti spotřebičů**

Základem je měřit vstupy energií, které většinou odpovídají fakturačnímu měření. Poté je ale jedním ze základních přístupů měření dle velikosti odběru jednotlivých spotřebičů. S logikou, že největší spotřebiče je třeba mít pod dohledem se instalují jednotlivá podružná měřidla. Otázkou zůstává velikost a hranice od jaké velikosti budete měřit. Osvědčilo se nám rozdělení dle procent, kdy navrhujeme měřit podružně alespoň 70% celkové spotřeby daného areálu či provozu. Často se setkáváme se stanovením hranice příkonu, od které klienti chtějí měřit. I certifikační autority jako BRE nebo GBCI stanovují hranice dle příkonu spotřebičů, nicméně tento přístup nerespektuje hledisko spotřeby, které je dle našeho názoru důležitější. Přikon ještě nic neříká o čase, po který je tento příkon odebírán. Pokud chcete posunout podružné měření ještě k smysluplnější variantě, tak zapomeňte na spotřebu, ale instalujte podružné měření dle velikosti nákladů. Naše doporučení pak je měřit podružně 70% z celkových energetických nákladů.

**Měření dle místa užití**

V tomto přístup se zohledňuje způsob využití dané energie dle místa. Například dle jednotlivých nájemníků v administrativních budovách či bytových domech, nebo dle hospodářských středisek (ekonomických jendotek) ve firmách. Hlavním motivem takovéhoto rozdělení je jasně dán následným vyučtováním. Každý by měl zaplatit ty energie jež si "sám" spotřeboval. Je to nejlepší nástroj jak motivovat jednotlivé uživatele k šetrnému a hospodárnému chování, jelikož se sami stávají zodpovědnými za své spotřeby energií.

**Měření dle selského rozumu**

Tento přístup je nám ze všech nejmilejší a kombinuje v sobě předchozí přístupy. Nebere v potaz žádné dogma velikosti nebo způsobu či místa užití a vždy přistupuje ad-hoc k daným situacím. Pokud se nerozhodnete měřit pouze hlavní vstupy, tak podružné měření si téměř vždy vyžádá individuální přístup a ten je v tomto přístupu nejvíce zohledněn. Nejlépe je se podívat na danou situaci pomocí filtrů. Nejprve zvolit filtr dle velikosti spotřebičů a poté filtr místa/způsobu užití. Tam kde vznikne průnik, tedy nárok na instalaci měření i obou přístupů, máte jasno. Tam, kde bude výsledek odlišný, je nutno přistoupit k bližšímu zkoumání a je čistě na vás zda se rozhodnete pro instalaci podružné měření či nikoli.

Pří návrzích je nutno brát v potaz i hledisko nákladů na instalaci. Občas se nám při projektech stavá, že sice dle aspektu velikosti nebo místa by si měření zasloužilo být instalováno, ale náklady na zřízení by byly tak vysoké (např. nunost předělat rozvaděč), že se měření ani z dlouhodobého hlediska nevyplatí.

V případě, že chcete navrhnout měřící systém pro vaši situaci, tak nás kontaktujte. Budeme rádi na měřících projektech spolupracovat.
