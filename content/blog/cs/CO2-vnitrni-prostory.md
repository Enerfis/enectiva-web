---
layout: post
published: true
title: Vliv koncentrace CO2 na zdraví člověka
author: enectiva
kw: 'CO2, monitoring, měření CO2'
date: 2017-04-18
cs: blog
slug: cs
schema: blog
---

Posledních několik let je tu obrovský tlak na snižování energetické náročnosti nových i rekonstruovaných budov, kdy se normativními požadavky vynucuje stále kvalitnější obálka budovy z pohledu termoizolačních vlastností. Každá mince má však dvě strany a i zde tomu není jinak. Zateplené budovy s dobře těsnícími okny nám přestaly přirozeně dýchat, což může mít velmi negativní vliv na zdraví člověka. Situace je ještě horší v prostorech, kde je zvýšená koncentrace osob jakými jsou např. školy.

<img src="/img/blog/monitoring_CO2_lr.jpg" alt="Vliv CO2 na zdraví člověka" class="center">

Znáte to sami. Ve vydýchaném prostoru se cítíte unaveni, bolí nás hlava a hůře se soustředíte. Není to nedostatkem kyslíku, ale naopak zvýšenou koncentrací CO2. Ve venkovním prostoru je CO2 zastoupeno cca 0,04 % (400 ppm) avšak v námi vydechovaném vzduchu jsou to již 4 % ( 40 000 ppm). Při pobytu v prostoru se zvýšenou koncentrací CO2 dochází k vychýlení acidobazické rovnováhy naší krve. Ta se následně stává kyselejší (snižuje se její pH) a klesá jejích schopnost transportu kyslíku, jelikož hemoglobinu klesá schopnost na sebe kyslík vázat. 

## Vliv koncentrace CO2 na lidský organismus:

: 350-400 ppm     -	úroveň venkovního prostředí
: do 1000 ppm	    - doporučená úroveň CO2 ve vnitřních prostorách
: 1200-1500 ppm	  - doporučená maximální úroveň CO2 ve vnitřních prostorách
: 1000-2000 ppm	  - nastávají příznaky únavy a snižování koncentrace
: 2000-5000 ppm	  - nastávají možné bolesti hlavy
: 5000 ppm	      - maximální bezpečná koncentrace bez zdravotních rizik
: > 5000 ppm	    - nevolnost a zvýšený tep
: > 15000 ppm	    - dýchací potíže
: > 40000 ppm	    - možná ztráta vědomí

Pokud chcete eliminovat množství CO2 v místnosti, musíte zajistit větrání alespoň v objemu 25 m3/hod na osobu. To lze zajistit samozřejmě okny, ale v rekonstruovaných domech to znamená výrazně změnit zvyky ohledně větrání. Mnohem účinějším, spolehlivějším, ale také výrazně dražším řešením je přenechat tuto činnost technice. Kvalitní a tichá vzduchotechnická jednotka s rekuperací, řízená za pomoci čidla CO2 je ideální variantou.

Máte v plánu instalaci vzduchotechnické jednotky a chcete zpracovat projekt? Pro konzultace nebo cenovou nabídku neváhejte využít bezplatných konzultací od týmu Enerfis **na tel. +420 222 766 950 nebo info@enerfis.cz**.



