---
layout: post
published: true
title: Umět řídit znamená umět měřit
author: enectiva
keywords: "odečty energií, energetický management, plýtvání,monitoring energií, spotřeba energií"
---

Nemůžete řídit, pokud nedokážete měřit. Tato odvěká poučka všech příruček pro manažery, platí v oblasti energetického managementu dvojnásob. Rozhodnutí se dělají vždy mnohem lépe a jsou i kvalitnější, pokud jsou **informace (energetická data) přesné, včas dostupné a důvěryhodné**. Velké procento organizací však stále spoléhá i při mnohamilionových investicích na ruční odečty měřidel. Ty jsou však velmi často nejen neúplné, ale i nepřesné.

Automatické a dostatečně jemné odečty energií poskytují zcela novou perspektivu při pohledu na energetickou spotřebu a související náklady. Dokážete odhalit plýtvání mimo pracovní dobu, včas detekovat poruchy technologií, provádět kontrolu fakturovaných částek od dodavatelů energií, přesně vyhodnotit dopad zavedených úsporných opatření. Často zmiňovaným argumentem je cena automatických odečtů. Před časem jsme řešili komplex administrativních budov kde odečítají na 140 měřidel ručně. Trvá to 2 dny, než technik na budově vše obejde. Při hodinových nákladech 300 Kč a 7,5h denně, je cena této služby 4 500 Kč/měsíc a 54 000 Kč/rok. Za tuto cenu správce budovy dostává službu, kdy si nájemníci stěžují na neodhalené úniky tepla, nepřesnosti ve vyúčtování a navíc mu dává minimální možnost zefektivnit chod všech tří budov, jelikož data nikdo dále nereportuje. Investice do automatického sběru byla odhadnuta na 220 000,- Kč s garantovanou dobou životnosti 6let. Prostá návratnost 4 roky, při nesrovnatelném komfortu stojí jistě za zamyšlení.

Z našich zkušeností vyplývá, že průběžně a levně monitorovat energie se v **horizontu delším jak jeden rok vždy vyplatí**. Pokud máte pochybnosti, či Vás jen tato problematika zajímá, neváhejte nás kontaktovat. O naše zkušenosti jsme připraveni se podělit.