---
layout: post
published: true
title: Zvídavost v energetickém managementu
author: enectiva
keywords: "energetická efektivita, energie, rozúčtovat, vyúčtování, spotřeba elektřiny, spotřeby vody"
---

**Jste dostatečně zvídaví?**

Zvídavost je vlastnost, kterou máme všichni vrozenou. Jen co spatříme světlo tohoto světa začneme objevovat, poznávat, zkoušet. Bohužel většina z nás, čím je starší tím ztrácí touhu a motivaci po zvědavosti. Asi z obavy, že "kdo je zvědavý, bude brzo starý".

Zvídavost jako vlastnost je ale taktéž velmi podstatnou ingrediencí pro dosažení energetické efektivity. Vezměme si modelový příklad administrativní budovy s nájemníky a správcem budovy. Správce jakožto zástupce majitele má za úkol veškeré energie rozúčtovat tak, aby nic neplatil. Jednoduché v případě, kdy jsou energie měřeny pouze hlavními měřidly a všechny jsou rozúčtovány dle plochy poměrově. Nejlépe formou vybraných záloh a zpětným vyúčtováním skutečných nákladů. V tomto systému je v podstatě nemožné dosáhnout efektivního využití energií, jelikož zde chybí motivace cokoli měnit. Klíčem ke změně je tlak a zvědavost nájemníků. Jen ti, pokud se začnou zajímat o to kolik opravdu spotřebují a jaká spotřeba stojí za jejich účty s energiemi, mají sílu změnit postoj majitele. Stejně tak pokud se zajímají o výši záloh či plateb za energie v jiných, typem podobných nemovistotech, mohou zjistit, jak efektivně zacházejí s energiemi.

Zeptali jste se někdy svého souseda, kolik spotřebuje elektřiny nebo vody za měsíc?

Zvídavost je ale naprosto klíčová i u energetických manažerů. Profesionálů, kteří studují denně grafy a tabulky s hodnotami výkonů, spotřeb, maxim i minim. Jen pokud energetický manažer v sobě má touhu rozklíčovat odchylky, výkyvy z normálu či jen zdůvodnit si sám sobě analyzovaná čísla, může být úspěšný. 

Přemýšleli jste někdy o kolik % lze snížit vaši spotřebu energií, při maximální efektivitě jejího využití?

Buďte zvídaví!